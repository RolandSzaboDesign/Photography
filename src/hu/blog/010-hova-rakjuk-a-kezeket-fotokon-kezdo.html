---
layout: layouts/blog-post.html
tags: blog-hu
title: "Hogyan Pózoljuk a Kezeinket Fotókon: Kezdő Tippek"
slug: hova-rakjuk-a-kezeket-fotokon-kezdo
date: 2024-09-30
count: "010"
translation: "blog-010"
featuredImageTitle: Eszter a Várkertben
featuredImageDate: 2024.04.25.
featuredImageLocation: Várkert Bazár, Budapest
featuredImageGear: Sony A7 III & Samyang AF 50mm f/1.4 II
og_image: https://rolandszabo.photo/assets/images/blog/010.webp
---

<p>Bizonytalan vagy, hogy mit csinálj a kezeddel, amikor pózolsz a fotókon? Nem vagy egyedül! Portréfotósként számtalanszor láttam már ezt, de nincs mitől aggódni: néhány apró igazítással Te is természetesnek és lazának tűnhetsz a fotókon. Íme három egyszerű "kézpóz", amit kipróbálhatsz, akár férfi vagy nő vagy. Ezek az első lépések ahhoz, hogy magabiztosabbnak érezd magad a kamera előtt.</p>

<h2>1. Rakd Zsebre (Fiúk & Lányok)</h2>
<p>A legklasszikusabb és legegyszerűbb módja annak, hogy a kezünket lazán helyezzük el, anélkül, hogy merevnek tűnnénk.</p>
<div class="half">
	<img src="/assets/images/blog/010/how-to-pose-hands-01.webp" alt="Hogyan Pózoljuk a Kezeinket Fotókon: Kezdő Tippek">
	<img src="/assets/images/blog/010/how-to-pose-hands-04.webp" alt="Hogyan Pózoljuk a Kezeinket Fotókon: Kezdő Tippek">
</div>

<h3>Fiúk:</h3>
<p>Dugd az egyik vagy mindkét kezed az elülső zsebeidbe úgy, hogy a hüvelykujjadat kifelé tartod. Ez segít megteremteni a könnyedség érzetét, miközben a pózodnak mégis marad struktúrája.</p>
<p><strong>Pro Tipp:</strong> Tartsd lazán a vállad, ne legyen merv, a tartásod legyen természetes, és nézz lazán a távolba. A kezeidet hagyd lazán a zsebeidben pihenni, így kiegyensúlyozott, laza érzést kelthetsz.</p>

<h3>Lányok:</h3>
<p>Lazán csúsztasd az egyik kezed az első zsebedbe, a hüvelykujjadat kívül hagyhatod, ha úgy tetszik. Ha ruhát vagy szoknyát viselsz, a ruhadarabodat enyhén megfogva ugyanilyen laza hangulatot teremthetsz.</p>
<p><strong>Pro Tipp:</strong> Tartsd a könyököd enyhén behajlítva, hogy megmutasd a tested formáit, és fordulj egy picit szögbe a kecsesebb és dinamikusabb póz érdekében.</p>

<h2>2. A Gyengéd Érintés (Lányok főleg)</h2>
<p>Ha nem tudod, hova tedd a kezed, az arc vagy a haj finom érintése természetes, nőies megjelenést kölcsönözhet anélkül, hogy beállítottnak tűnne.</p>
<div class="half">
	<img src="/assets/images/blog/010/how-to-pose-hands-02.webp" alt="Hogyan Pózoljuk a Kezeinket Fotókon: Kezdő Tippek">
	<img src="/assets/images/blog/010/how-to-pose-hands-05.webp" alt="Hogyan Pózoljuk a Kezeinket Fotókon: Kezdő Tippek">
</div>

<p>Enyhén érintsd meg az állad vagy az arcod oldalát, mintha a hajadat igazgatnád vagy gondolataidba merülnél. Vagy akár beletúrhatsz a hajadba is, az lányoknál igencsak természetes.</p>
<p><strong>Pro Tipp:</strong> Az ujjaidat tartsd lazán és lágyan, és könnyedén fuss át a kezeddel a hajadon, vagy simíts le valamit a válladról, hogy őszinte, könnyed megjelenést mutass.</p>

<h3>Férfias Alternatíva:</h3>
<p>Férfiak esetében az egyik kezünk könnyed „gondolkodó” pózban az állunk mellé helyezésével kifinomultságot és megfontoltságot kölcsönözhetünk a fotóknak. CV fotókhoz kiváló alternatíva a megszokott beállás helyett!</p>
<p><strong>Pro Tipp:</strong> Laza ujjakkal finoman érintsd meg az állkapcsod oldalát, és az arckifejezésed legyen természetes és nyugodt.</p>

<h2>3. Keresztbe Tett Karok (Fiúk & Lányok)</h2>
<p>A keresztbe tett karok néha merevnek tűnhetnek, de van rá mód, hogy lazán, de mégis magabiztosan csináld.</p>
<div class="half">
	<img src="/assets/images/blog/010/how-to-pose-hands-03.webp" alt="Hogyan Pózoljuk a Kezeinket Fotókon: Kezdő Tippek">
	<img src="/assets/images/blog/010/how-to-pose-hands-06.webp" alt="Hogyan Pózoljuk a Kezeinket Fotókon: Kezdő Tippek">
</div>

<h3>Fiúk:</h3>
<p>Keresztezd a karjaidat mellmagasságban, egyik kezeddel könnyedén fogd meg az ellenkező bicepszet. A vállakat emeld fel, húzd hátra, majd engedd le az erős, magabiztos megjelenésért.</p>
<p><strong>Pro Tipp:</strong> Tartsd természetes magasságban a karjaidat. Az ujjaiddal ne kapaszkodj a karjaidba, tartsd lazán őket. Ha van órád, mutasd meg! :)</p>

<h3>Lányok:</h3>
<p>Lazán keresztezd a karjaid úgy, hogy a kezeid finoman érintsék a felkarodat vagy a csuklódat, hogy csajosabb, könnyedebb pózt érj el.</p>
<p><strong>Pro Tipp:</strong> Tartsd lazán a könyököd és kecsesen az ujjaidat. Ha határozottabb pózt szeretnél, akkor dőlj kicsit a kamera felé a felsőtesteddel.</p>

<h2>Záró Gondolatok</h2>
<p>A kézzel való pózolás nem kell, hogy kínos legyen! Ezekkel az egyszerű tippekkel magabiztosabbnak érezheted magad, és természetesebbnek tűnhetsz a kamera előtt. Ne feledd, mindenki fotogén - az egész arról szól, hogy lazíts és érezd jól magad a fotózás alatt. Gyakorold ezeket a pózokat a tükör előtt, és amikor legközelebb a lencse elé lépsz, a kezeid pontosan tudni fogják, mit kell tenniük!</p>
<p>Ha ezek már nagyon mennek és szívesen látnál egy középhaladó gyűjteményta kézpózokból, mindenképp írj nekem DM-et az Instagramon. Nagyon megköszönöm, ha leírod, hogy mit gondolsz erről a formátumról!</p>
