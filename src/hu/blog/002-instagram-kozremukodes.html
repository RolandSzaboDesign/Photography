---
layout: layouts/blog-post.html
tags: blog-hu
title: Hogyan Csinálj Instagramon Közreműködéses Posztot
slug: instagram-kozremukodes
date: 2023-12-25
count: "002"
translation: "blog-002"
featuredImageTitle: Hosszú Záridős Adventi Villamos
featuredImageDate: 2023.12.11.
featuredImageLocation: Gellért-hegy, Budapest
featuredImageGear: Sony A7 III & Tamron 20mm f/2.8
---

<p>Az Instagram kollab egy nagyszerű módja annak, hogy olyan emberekhez is eljusson a tartalmunk, akik nem követnek. Más alkotókkal közösen posztolhatjuk ugyanazt a tartalmat, ami utána egyként gyűjti a lájkokat, kommenteket és mentéseket. Szuper megoldás arra, hogy mindenkit megjelölj egy projekten, így nem kell mindenkinek újra megosztania ugyanazt a tartalmat.</p>
<p>Egyszerre összesen 20 fiók kollaborálhat egy bejegyzésen, ami lehetővé teszi, hogy akár nagyobb csapatok is kollaborálhassanak.</p>

<h2>Pár előfeltétel a kollaboráláshoz:</h2>
<ul class="list">
	<li>Kövessétek egymást minden résztvevővel. Nem baj, ha valaki privát fiók, de fogadja el a követési felkérésedet a kollab előtt.</li>
	<li>Jelenleg csak az Instagram mobil alkalmazásból lehet kollab bejegyzést készíteni, a weboldalról nem.</li>
</ul>

<h2>Így csinálj Instagram kollabot:</h2>
<ol class="list">
	<li>Készíts egy új bejegyzést, úgy, ahogy szoktad, és add hozzá a képeket és/vagy videókat és a következő képernyőn az effekteket, ha szükséges.</li>
	<li>A képaláírás képernyőn találsz lejjebb egy <strong>Emberek Megjelölése</strong> gombot, ezen belül pedig egy <strong>Közreműködők</strong> gombot. Itt fogsz tudni hozzáadni mindenkit a bejegyzésedhez.</li>
	<li>A bejegyzés publikálásakor minden résztvevő fog kapni egy felkérést az értesítések között. Itt átnézhetik a bejegyzést és elfogadhatják vagy elutasíthatják a kollab felkérést.</li>
</ol>
<p>Amint elfogadják a felkérést, a bejegyzésed meg fog jelenni az ő profiljuk feedjében is.</p>

<h2>Íme pár ötlet Instagram kollabra:</h2>
<ul class="list">
	<li>Az egyértelmű eset, amikor többen dolgoztatok egy projekten, és meg akarjátok osztani a végeredményt egy posztban. Megjelölheted a modelledet egy portré szetten, és máris nyertetek mindketten. De ha nagyobb projektet csináltatok, például volt sminkes, fodrász, stylist, vagy akár kreatív igazgató is, megjelölhetsz mindenkit, és ha elfogadják, akkor hatalmas elérést tudtok generálni.</li>
	<li>Ha több Instagram fiókod is van, és szeretnéd megtolni az elérését egy posztotdnak az egyiken, akkor hívd meg kollaborátornak a másikat. Ha nem szeretnéd végleg megtartani a meghívott fiókon, később akár le is iratkozhatsz róla.</li>
	<li>Egy kevésbé ismert formája az Instagram kollabnak az, ha aggregátor oldalakkal kollaborálsz. Ezek azok a fiókok, akik más képeit és videóit osztják meg megjelöléssel -- gyakran hatványozottan nagyobb mennyiségű lájkot és kommentet generálva a saját maguk javára.</li>
</ul>

<h2>Elfogadtam egy Instagram kollabot, de meg akarom szüntetni. Mit tegyek?</h2>
<p>Keresd meg a bejegyzést, és a jobb felső három pöttyös menüben válaszd a <strong>Megosztás Leállítása</strong> opciót, és már el is tűnt a feededből.</p>
