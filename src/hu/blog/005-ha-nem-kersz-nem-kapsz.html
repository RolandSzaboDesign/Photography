---
layout: layouts/blog-post.html
tags: blog-hu
title: Ha Nem Kérsz, Nem Kapsz
slug: ha-nem-kersz-nem-kapsz
date: 2024-03-06
count: "005"
translation: "blog-005"
featuredImageTitle: GreenGo Cargo L a Naplementében
featuredImageDate: 2024.02.16.
featuredImageLocation: Madárhegy, Budapest
featuredImageGear: Sony A7 III & Tamron 20-40mm f/2.8
og_image: https://rolandszabo.photo/assets/images/blog/005.webp
---

 <p>A GreenGo-nak nemrég készített munkám megjelent az <a href="https://index.hu/gazdasag/2024/03/05/greengo-carsharing-automegoszto-fenntarthato-kozlekedes-elektromos-auto/" target="_blank" rel="noreferrer noopener">index.hu</a>-n, de nem azért írom ezt, hogy hencegjek vele. Ehelyett szeretném megosztani veletek a fotózással kapcsolatos örök mantrámat, és azt, hogy hogyan segíthet nektek is.</p>

<p>Amióta fotózom, sok olyan helyzettel találkoztam, amikor nagyon vágytam valamire: egy lehetőségre, hogy megmutassam a tudásomat, hogy együttműködjek egy másik fotóssal, vállalkozással, vagy profi modellel. Csupán egyszerű kéréssel végül számos olyan lehetőséget kaptam, amelyek meghatározóak voltak a karrierem fejlődésében.</p>

<img src="/assets/images/blog/005/greengo-cargo-l-01.webp" alt="GreenGo Cargo L">

<h2>A Történetem a GreenGo-val, és Miből Lett az Első Fotózásom</h2>

<p>Körülbelül 3 évvel ezelőtt kezdtem el használni az e-autómegosztást Budapesten. Környezettudatos emberként azért választottam a GreenGo-t, mert teljesen elektromos flottájuk van. Annyira megtetszett a szolgáltatás, hogy egy nap e-mailt küldtem nekik egy lehetséges fotós együttműködésről. Előtte elvittem az egyik autójukat egy helyszínre, és készítettem vele néhány fotót, csak hogy legyen mit mutatnom nekik referenciaként. Néhány nap múlva válaszoltak, hogy köszönik, és ha szükségük lenne bármilyen fotózási szolgáltatásra, akkor szólni fognak. A szokásos válasz csinos köntösben: "nem, köszönjük".</p>

<p>Az elutasítás után továbbra is használtam a szolgáltatást a mindennapi dolgaimhoz. A közelgő autós fotózásokra készülve a GreenGo autóit használtam a helyszínek felderítésére és próbafotók készítésére. Néhány ilyen fotó olyan jól sikerült, hogy feltöltöttem őket a GreenGo Facebook-csoportjába, hogy a szolgáltatás többi felhasználói is láthassák és élvezhessék. Elég komoly figyelmet kaptak a képek, sokaknak nagyon tetszett.</p>

<p>Több, mint két évvel azután, hogy elküldtem nekik az első e-mailt, egyik reggel felhívott a marketingmenedzserük. Azt gondoltam, a francba, mit csináltam rosszul, most megbüntetnek? De valójában csak annyit akart mondani, hogy nagyon tetszett nekik az utolsó pár kép a FB csoportban, és megkérdezte, hogy még mindig szeretnék-e fotózni nekik. Két éve vártam erre a telefonhívásra, és egyszerűen nem tudtam elhinni.
</p>

<p>Egy különleges fotózást szerveztek nekem, ahol 13 autót kellett lefotóznom egy képen a 2023-as Jó Ügyek kampányuk zárásaként, és engem választottak ki erre a feladatra. Annyira tetszettek nekik a képek, hogy 2 hónappal később én voltam az egyik első ember, aki személyesen láthatta az új Cargo L autójukat, és én fotózhattam azt az induló kampányhoz. Ezek a fotók jelentek meg az Index tegnapi cikkében.</p>

<img src="/assets/images/blog/005/greengo-cargo-l-02.webp" alt="GreenGo Cargo L">

<h2>Tanulságok</h2>
<ul>
	<li><strong>Ne menj üres kézzel</strong> &ndash; Ez e-mailemben mellékeltem egy linket néhány fotóhoz, amit készítettem, így már volt mit megmutatnom nekik. Legalább egy kisebb munkamennyiséget készíts, mielőtt kérsz bárkitől, hogy lássák előre a munkád minőségét.</li>
	<li><strong>Az elutasítás nem jelent nemet</strong> &ndash; Ha nemet mondanak, az nem jelenti azt, hogy örökre nem. Lehet, hogy jelenleg már van egy fotós, akivel együtt dolgoznak, de mi történik, ha ez megváltozik? Kihez fognak fordulni? Nyilvánvalóan azokhoz, akik korábban megkeresték őket.</li>
	<li><strong>A konzisztencia kulcs</strong> &ndash; Bármilyen közhelyesen hangzik is, a konzisztencia tényleg kulcsfontosságú. Ha esetleg az első e-mail óta elfelejtették volna a nevemet, nem hagytam, hogy elfelejtsék. Azzal, hogy időnként egy-egy jól sikerült fotót posztoltam a Facebook-csoportjukba, gondoskodtam arról, hogy emlékezzenek a nevemre.</li>
	<li><strong>Add a legjobbat</strong> &ndash; Ha megkaptad a melót, adj bele mindent, és még annál is többet. Viselkedj profin. Légy proaktív. Tegyél fel kérdéseket, mielőtt még ők felteszik őket. Ígérj alul és teljesíts túl. Legyél az a fotós, akivel tényleg együtt akarnak dolgozni.</li>
</ul>

<img src="/assets/images/blog/005/greengo-cargo-l-03.webp" alt="GreenGo Cargo L">

<h2>Zárásként</h2>
<p>Ez az én történetem a kérdezés fontosságáról. Arra bátorítalak Titeket, hogy legyetek bátrak, tegyétek meg a lépést, és kérjetek. Előbb, vagy (két évvel) utóbb a lehetőségek ki fognak bontakozni előttetek. Ha nem kérsz&hellip;</p>
<p>Az index.hu cikkjét az e-carsharing magyarországi helyzetéről, benne három fotómmal, <a href="https://index.hu/gazdasag/2024/03/05/greengo-carsharing-automegoszto-fenntarthato-kozlekedes-elektromos-auto/" target="_blank" rel="noreferrer noopener">itt tudjátok elolvasni</a>.</p>
