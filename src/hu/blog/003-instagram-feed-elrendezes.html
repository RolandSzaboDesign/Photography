---
layout: layouts/blog-post.html
tags: blog-hu
title: Hiszti az Instagram Grid Elrendezésekről
slug: instagram-grid-elrendezes
date: 2024-01-11
count: "003"
translation: "blog-003"
featuredImageTitle: Tél a Hegyekben
featuredImageDate: 2023.12.07.
featuredImageLocation: Kő-hegy, Budaörs
featuredImageGear: Sony A7 III & Tamron 20mm f/2.8
og_image: https://rolandszabo.photo/assets/images/blog/003.webp
---

<p>Ebben a nem egészen rövid értekezésben leírom a gondolataimat a "tökéletes", vagyis az előre eltervezett Instagram feedekről, és hogy ez miért rossz a kreativitásodnak.</p>

<h2>Néhány példa az Instagram Gridekre</h2>
<ul class="list">
	<li><strong>Három hasonló kép egy sorban</strong> - Talán a leggyakoribb mind közül, marha jól is néz ki. De mi van, ha valami igazán fontosat és abszolút a feededbe nem illőt akarsz posztolni?</li>
	<li><strong>Mintázatok</strong> - Sakktábla, sorok, oszlopok, még átlók is léteznek... A "kreativitás" tényleg nem ismer határokat. Csak sajnos ezek az önmaunkra erőltetett limitációk pont az alkotói szabadság ellentéte. Tényleg ennyire egydimenziós a történetmesélésünk, hogy ilyen menőnek tűnő sablon szerint kell posztoljunk?</li>
	<li><strong>Bélyegkép panorámák</strong> - Három (vagy Isten ments, 6 vagy 9) kép egybefűzése egy panorámaképpé, hogy a profilodon jól mutasson vizuálisan marha jól néz ki. De gondoltál már arra, hogy a követőid, amikor ezeket a képeket megkapják a feedjükben, értelmetlen képdarabokat látnak sokszor egymás után?</li>
	<li><strong>Keretezés</strong> - Nem éppen főben járó bűn, de sok szempontból limitáló, ha keretet raksz a képeidre, hogy a feeded szellősebbnek tűnjön. Ugyanitt, hallottál már a sötét módról? Milyen színűek is a kereteid?</li>
</ul>

<h2>Tisztázzunk egy pár dolgot</h2>
<h3>1. Senki nem nézi meg a profilodat kétszer</h3>
<p>A profil grided elrendezése egy egyszeri vizuáls élmény. Az ember, amikor bemegy a profilodra, hogy megkövessen, akkor ott megnézi, aztán el is felejti. A felhasználók azért nyitják meg az Instagramot, hogy tartalmat fogyasszanak, végiggörgetnek valamennyit a feedben és a sztorikban, és ennyi. Ha szembejön velük egy rosszul megvágott fotó részlet a panorámádból, még lehet, hogy ott helyben ki is követnek, mert nem értik a tartalmaidat.</p>
<blockquote class="content-box">
	<p>"Ha már itt vagyok, gyorsan megnézem ennek az Instagram kreátornak a profilját, biztos csinált azóta valami menő feed designt!"</p>
	<footer class="text-right"><em><cite>Konkrétan Senki</cite></em></footer>
</blockquote>

<h3>2. Az Instagram nem a Portfóliód</h3>
<p>Ez csak egyetlen eszköz a sok száz közösségi appból, ahol megmutathatod a munkáidat és kapcsolódhatsz a követőiddel. Ha azt gondolod, hogy Instára csak a legjobb munkád mehet, az is valami elvetemült mintázatban, akkor komolyan félreértelmezed a platform lényegét. Gondolj csak bele: mi van, ha egy nap a Meta úgy dönt a mobiltelefonok méretének folyamatos növekedésére adott válaszául, hogy négy oszloposra alakítja át a profilokat? Nem lesz mókás újrakezdeni.</p>

<h3>3. Rengeteg Elvesztegetett Idő</h3>
<p>Lehet, hogy nem realizálod, de amúgy végtelenül sok értékes időt el tud venni a tökéletes profil tervezgetése, főleg, ha manuálisan csinálod. Ezt az időt akár használhatnál arra is, hogy kimész és csinálsz valami hasznosat és új dolgokat tanulsz közben.</p>

<h2>Én is jártam ám ebben a cipőben</h2>
<p>Utólag nagy a szám, de én is csináltam ilyeneket... konkrétan mindhárom fenti esetben bűnös vagyok. Imádtam csinálni, mert menőnek tűnt, aztán sok szempontból seggbe harapott.</p>
<ul class="list">
	<li>Volt idő, amikor én is <strong>hármasával posztoltam</strong>, hasonló témájú tartalmakat. Amikor posztoltam háromszor egyszerre, hogy a gridem ne törjön el, a követőim egyszerre sok posztot láttak tőlem, ami nem ideális. Azt is tapasztaltam, hogy kevesebb embert érnek el a bejegyzéseim, mert így hármasával nem kaptak annyi interakciót, ezért az Instagram nem sorolta őket előre a követőim feedjében. Amikor lett volna egy fontos, vagy kiemelkedő posztom, akkor meg találnom kellett hozzá két másik, témában odaillőt. Arról nem beszélve, ha el kell magyaráznod a modellednek, aki <a href="/hu/blog/instagram-kozremukodes/">collabolni akar veled</a>, hogy miért csak holnapután tudjátok kirakni a posztot, az leírhatatlanul nevetséges és unprofesszionális a részedről.</li>
	<li>Réges-régen, egy messzi-messzi galaxisban én is <strong>kereteztem a képeimet</strong>, mert "egyedi" volt <em>*Csuklik*</em>. Több szempontból is limitáló volt: Minden galéria első képének négyzet alakúnak kellett lennie (később ezt elengedtem), ami elég frusztráló, ha van egy vagány képed, de nem jók a képerányok. </li>
	<li>Régen volt egy panoráma tájfotós accountom, ahova úgy posztoltam, hogy <strong>egy tájkép három posztként</strong> jelent meg a feedemben. A profilomon marha jól nézett ki, de amikor a követőimnek feljött a feedjükben, akkor csak furán megvágott fotó-részleteket láttak, amin önmagukban nem működtek. Szép volt, jó volt, de tök jó, hogy nem csinálom már ezt.</li>
</ul>

<h2>Minél előbb hagyod abba, annál előbb szabadulsz fel</h2>
<p>Itt az ideje komolyan leülni, és átgondolni, hogy melyik a jobb. Bezárni magad a 3-oszlopos elrendezésbe és eltervezett feedbe posztolni még úgy is, ha nincs mit, csak azért, hogy konkrétan csak a saját magad szemében egyedi legyél? Vagy szabadjára engedni a posztolási kreativitásodat, azt és akkor mutatni meg a világnak, amikor akarod vagy amikor aktuális? Készíteni egy képet, ami megérint embereket. Szavakba önteni egy történetet, amivel valaki mélyen együttérez majd. Egy olyan munkát kiadni a kezeid közül, amire az emberek aktuálisan felfigyelnek.</p>
<p>Fejezd be a folyamatban lévő sorodat, teljesítsd azt a megkezdett átlót, aztán csak engedj el mindent. Nem tudom sajnos szavakba önteni, hogy milyen érzés, amikor ez a kreatív súly lekerül a válladról. De később meg fogod köszönni <del>nekem</del> <ins>Magadnak</ins>.</p>

<div class="embed">
	<iframe src="https://www.youtube.com/embed/aqx4hVxM_Gc?si=_gEPMUclOQ-W4YWI" frameborder="0"allowfullscreen></iframe>
</div>

<p>Köszönöm, hogy elolvastad.</p>
