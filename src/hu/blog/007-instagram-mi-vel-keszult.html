---
layout: layouts/blog-post.html
tags: blog-hu
title: Hogyan kerüljük ki az Instagram "MI-vel Készült" címkéjét
slug: instagram-mi-vel-keszult
date: 2024-06-12
count: "007"
translation: "blog-007"
featuredImageTitle: A Hajókapitány
featuredImageDate: 2024.06.04.
featuredImageLocation: id. Antall József rakpart, Budapest
featuredImageGear: Sony A7 III & Tamron 20-40mm f/2.8
og_image: https://rolandszabo.photo/assets/images/blog/007.webp
---

<p>Az Instagram nemrég bevezetett egy olyan szolgáltatást, ami megmutatja, hogy a Sztoriba vagy Posztba feltöltött képet bármilyen AI-alapú manipulációval készítették, és megjelöli ezeket <strong>MI-vel Készült</strong> címkével. Természetesen a funkció nem működik rendesen és jelenleg a nem MI-vel készült képeket is megjelöli "MI-vel Készült"-ként, illetve a másik irányba is gyakran fals negatívat ad. A legjobb ebben az, hogy amint az Instagram rárakja a képedre ezt a címkét, azt onnantól nem veheted le.</p>
<p>Íme egy gyors tipp ahhoz, hogy a jövőben ne történjen ilyen.</p>

<h2>Hogyan kerüljük ki az Instagram "MI-vel Készült" címkéjét</h2>
<p>Beszéljünk két mondatban arról, hogy ez hogy derül ki: Az Instagram látja a feltöltött képeid meta adatait, amik tartalmazzák a használt képszerkesztő vagy generáló programok lábnyomait. Ha bármi gyanúsat talál itt, akkor azonnal megjelöli a képet "MI-vel Készült"-ként. Tehát ahhoz, hogy ezt megakadályozzuk, ki kell üríteni a kép fájlokból a meta adatokat.</p>

<hr>
<h3>1. Lehetőség</h3>
<p><strong>Használj egy bármilyen ingyenes online eszközt.</strong></p>
<p>Egyik szolgáltatást sem ismerem és támogatom, de ezeket találtam egy gyors Google keresés után, amik első ránézésre működnek:</p>
<ul class="list">
	<li><a href="https://pics.io/metadata-remover">https://pics.io/metadata-remover</a></li>
	<li><a href="https://www.imgonline.com.ua/eng/delete-exif.php">https://www.imgonline.com.ua/eng/delete-exif.php</a></li>
</ul>
<p>Ha nem tetszenek a fentiek, csak guglizz rá erre: <a href="https://letmegooglethat.com/?q=remove+metadata+online">remove metadata online</a>.</p>

<hr>
<h3>2. Lehetőség</h3>
<p><strong>Csináld Magad.</strong></p>
<p>Photoshopban vagy Paintben vagy bármilyen Neked tetsző szerkesztőprogramban (Ami nem Lightroom), nyisd meg a fotódat, jelöld ki az egészet, másold ki, majd hozz létre egy új dokumentumot ugyanilyen méretben, és illeszd be, amit kimásoltál. Ennyi. Ez röviden Ctrl+A, Ctrl+C, Ctrl+N, Enter, Ctrl+V, ha Photoshopot használsz Windowson. Mac felhasználók cseréljék ki a <kbd>Ctrl</kbd>-t <kbd>Cmd</kbd>-ra.</p>
<p>Itt annyi történik, hogy kimásoljuk a végleges képünkről a pixeleket és beillesztjük egy teljesen új dokumentumba, ami nem tartalmaz meta adatokat.</p>

<hr>
<h3>Tökéletes Megoldás?</h3>
<p>Aligha. Amíg ez a funkció azonban létezik és félrevezető információt ad a nézőinknek arról, hogy MI-vel készültek-e a tartalmaink vagy sem, addig szerintem megéri az extra kört lefutni posztolás előtt. Személyes projektekhez mindegy, hogy ott van-e vagy sem, de képzeld el, hogy ha <a href="/hu/blog/instagram-kozremukodes/">kollabolsz</a> egy nagyobb márkával vagy egy céggel, és megjelenik az "MI-vel készült" címke a fotóid felett. Én nem akarnám, személy szerint.</p>