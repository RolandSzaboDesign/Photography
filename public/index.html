<!DOCTYPE html>
<html lang="en">
	<head>
		<meta charset="utf-8">
		<title>Autófotózás | Szabó Roland</title>
		<meta name="viewport" content="width=device-width, initial-scale=1.0">
		<meta http-equiv="X-UA-Compatible" content="ie=edge">

		<link rel="stylesheet" href="/assets/css/style.css">
		<link href="https://fonts.googleapis.com/css2?family=Playfair+Display&display=swap" rel="stylesheet">
		<link href="https://fonts.googleapis.com/css2?family=Scope+One&display=swap" rel="stylesheet">
	</head>
	<body>
		<header class="section">
			<h1 class="site-title">Autófotózás</h1>
			<h2 class="section__title">Szabó Roland, autófotós</h2>
			<p>Budapesten és környékén keresek olyan tulajdonosokat, akik minőségi fotókat szeretnének autójukról. Legyen szó eladásra kínált használtautó-fotózásról, vagy nagy becsben tartott, egzotikus autóról készült szépségfotózásról, szívesen segítek.</p>
			<div class="photos">
				<figure>
					<img src="/assets/images/photos/rs4.jpg" alt="2007 Audi RS4 Sedan by MTM" title="2007 Audi RS4 Sedan by MTM">
					<figcaption>2007 Audi RS4 Sedan by MTM</figcaption>
				</figure>
				<figure>
					<img src="/assets/images/photos/rs5.jpg" alt="2018 Audi RS5-R Coupé by ABT" title="2018 Audi RS5-R Coupé by ABT">
					<figcaption>2018 Audi RS5-R Coupé by ABT</figcaption>
				</figure>
				<figure>
					<img src="/assets/images/photos/rs6.jpg" alt="2010 Audi RS6 Avant by MTM" title="2010 Audi RS6 Avant by MTM">
					<figcaption>2010 Audi RS6 Avant by MTM</figcaption>
				</figure>
			</div>
			<p>Az alábbiakban a <strong>használtautó-fotózás</strong>ról fogok bővebben írni, de szívesen vállalok bármilyen egyéb autófotózást, például cégeknek flottafotózást vagy márkakereskedéseknek készletfotózást.</p>
		</header>

		<section class="section">
			<h2 class="section__title">Hogyan segítek Neked?</h2>
			<p>Olyan fotókat készítek az autódról, amelyek felkeltik a használtautót kereső látogatók figyelmét, illetve megfelelnek a használtautós weboldalak szakmai elvárásainak.</p>
			<p>Használtautó-fotózás alkalmával több, mint 100 nyers kép készül az autóról. A fotózás végeztével ezeket a szükséges utómunkának vetem alá, és a legmegfelelőbb ~20 képet végleges formában eljuttatom a számodra. Ezekről eldöntheted, hogy melyikeket töltöd fel a hirdetésedhez.</p>
			<p>A rendszámot a döntésednek megfelelően az utómunka során eltávolíthatom. A látható rendszám alapján lekérdezhetők az autó adatai a SZÜF-ben, ami a vásárlóban nagyobb bizalmat ébreszt, azonban az eladó számára kényelmetlenebb lehet.</p>
		</section>

		<section class="section">
			<h2 class="section__title">Mit kérek Tőled cserébe?</h2>
			<p><strong>Legyen tiszta az autó.</strong> Az alaposan letakarított autó nemcsak a fotókon mutat majd szebben, de a potenciális vásárlóban is a jól karbantartott autó benyomását kelti. Kivéve, ha offroad terepjárót fotózunk, az jól néz ki koszosan is.</p>
			<p><strong>Belül is.</strong> A beltérből is legyen eltávolítva mindenféle, a fényképekre nem való személyes tárgy: a plüssök a kalaptartóról, a wunderbaum és egyéb lógó alkalmatosságok a belső tükörről és a kétszázasok az ajtótárolókból.</p>
			<p><strong>Szánj rá körülbelül 2 órát.</strong> Nem zavar, ha közben elvonulsz mobilozni, ha viszont beszélgetősebb típus vagy, nagyon szívesen meghallgatom az autó érdekességeit és a történetét.</p>
			<p><strong>Több szögből fényképezünk.</strong> A tökéletes képekhez nem elég a jó fényképezőgép és a megfelelő szaktudás. Bizonyos külső fotókhoz mozgatni, forgatni kell majd az autót, a beltéri képekhez pedig szükség lesz például az üléseket hátradönteni. Kérlek, legyél felkészülve erre a fotózás folyamán.</p>
			<p><strong>Megköszönöm, ha hozol-viszel.</strong> Budapest belterületén lakom, viszont nincs autóm (az irónia&hellip;), így megköszönöm, ha elviszel a fotózás helyszínére, és visszahozol, akár egy forgalmas csomópontig.</p>
		</section>

		<section class="section">
			<h2 class="section__title">Gyakran felmerülő kérdések</h2>
			<details class="faq">
				<summary class="faq__question">Nem elég mobiltelefonnal autót fotózni?</summary>
				<div class="faq__answer">
					<p><strong>Ha gyorsan és eredményesen szeretnéd eladni az autódat, akkor nem.</strong> Az autós hirdetések 90%-át telefonnal készítik, különösebb szakértelem és utómunka nélkül, emiatt a hirdetéslistában megjelenő fotók szinte teljesen egyformák, egyik sem tűnik ki a tömegből.</p>
					<p>A profi módon elkészített hirdetésfotót azonnal ki lehet szúrni a többi közül, kattintásra és további érdeklődésre buzdítja az látogatókat. Mindemellett olyan érzést nyújt a potenciális vásárlónak, mintha új autót venne, hiszen a feltöltött képek jobban hasonlítanak a sajtófotókra.</p>
				</div>
			</details>
			<details class="faq">
				<summary class="faq__question">Mit takar az utómunka?</summary>
				<div class="faq__answer">
					<p><strong>Vágás, kiegyenesítés, fények/árnyékok és színek rendberakása.</strong> Olyan alapvető képszerkesztési technikákat alkalmazok, amelyek kiemelik és impozánsabbá teszik az autót, mint tárgyat a fotón.</p>
					<p>A használtautó-fotózáson készült képeknek őszintén kell tükrözniük a valóságot, különben félrevezetőek lehetnek a potenciáls vásárló számára. Nem szabad eltávolítani semmilyen külső sérülést az autóról, és nem szabad változtatni az autó eredeti színén sem.</p>
				</div>
			</details>
			<details class="faq">
				<summary class="faq__question">Tényleg ingyenes a szolgáltatásod?</summary>
				<div class="faq__answer">
					<p><strong>Egyelőre igen.</strong> Szeretnék a későbbiekben az automotív fotográfiával professzionális módon foglalkozni, ehhez azonban előbb megfelelő gyakorlatra és felmutatható munkákra van szükség.</p>
					<p>Ahogy írtam fentebb is, megköszönöm, ha hozol-viszel a fotózás helyszínére. Ha pedig igazán tetszenek a képek, amiket kapsz a fotózás után, szívesen elfogadok borravalót, amit a fényképészeti eszköztáram bővítésére szeretnék felhasználni.</p>
				</div>
			</details>
			<details class="faq">
				<summary class="faq__question">Milyen felszereléssel fotózol?</summary>
				<div class="faq__answer">
					<p><strong>Fényképezőgépek:</strong></p>
					<ul>
						<li>Sony Alpha a6000 tükörmentes, cserélhető objektíves, APS-C digitális fényképezőgép</li>
						<li>Panasonic Lumix FZ81 digitális bridge fényképezőgép, 20-1200mm objektívvel</li>
					</ul>
					<p><strong>Objektívek:</strong></p>
					<ul>
						<li>Sony 50mm f/1.8 OSS prímobjektív</li>
						<li>Sony 28-70mm f/3.5-5.6 OSS zoomobjektív</li>
						<li>Samyang 16mm f/2.0 manuális prímobjektív</li>
					</ul>
					<p><strong>Kiegészítők:</strong></p>
					<ul>
						<li>Godox TT350S rendszervaku</li>
						<li>Körkörös polárszűrő, ND8 szűrő, +1/+2/+4 dioptriás close-up szűrők</li>
					</ul>
					<p><strong>Utómunka:</strong></p>
					<ul>
						<li>Adobe Lightroom Classic</li>
					</ul>
				</div>
			</details>
		</section>

		<section class="section">
			<h2 class="section__title">Roland vagyok.</h2>
			<p>Gyerekkorom óta nagy kedvenceim az autók, és a fotózás is évek óta közel áll hozzám.</p>
			<p>Nem sokkal az első komolyabb fényképezőgépem beszerzése után egy kedves cimborám lehetővé tette, hogy körbefotózzam a vadonatúj exkluzív autóját, kontrollált környezetben. Ez volt az a pont, ami beindította a titkon már régóta érlelődő gondolatot, az autófotózást.</p>
			<p>Amikor épp nem fotókkal, vagy az utómunkával bíbelődöm, akkor weboldalakat és felhasználói felületeket tervezek és kivitelezek.</p>
		</section>

		<section class="section">
			<h2 class="section__title">Csináljuk?</h2>
			<p>Bármi kérdésre szívesen válaszolok. Bátran keress hétvégén is.</p>
			<p><strong>Elérhetőségeim:</strong></p>
			<ul>
				<li>Telefon: <a href="tel:+36205914620">06 20 591 4620</a></li>
				<li>Email: <a href="mailto:hi@rolandszabo.photo">hi@rolandszabo.photo</a></li>
				<li>Facebook: <a href="https://facebook.com/RolandSzaboCarPhotography">Roland Szabó Car Photography</a></li>
				<li>Instagram: <a href="https://instagram.com/szabokacars">@szabokacars</a></li>
			</ul>
		</section>
	</body>
</html>
